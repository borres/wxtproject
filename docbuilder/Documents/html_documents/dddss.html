<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml"><head><meta content="text/html; charset=utf-8" http-equiv="Content-Type"/><title>Untitled Document</title></head><body><div><span><h2><span>Contributing </span></h2><p>At the first glance, the present manual is simple a web site: It can be read, and used, just like any other website. However, those familiar with wikis will already have noticed that the manual is presented as a wiki, using the same software (namely  MediaWiki) as Main Page.</p><p>This means that you can not only read this manual, but you can contribute to it. Anybody can create an account using the 'Log in / create account' link at the top right, and start contributing. To find out more about contributing, visit the Help:Contents page.</p></span></div><div><span><h2><span>Elefantens betydning</span></h2>
<p>Elefanten har aldri blitt skikkelig domestisert, selv om den asiatiske elefanten kan sies å har vært delvis domestisert i omkring 4 000 år. Det vet man fordi det er funnet arkeologiske beviser for slik aktivitet under utgravningene av bosetningene i Indusdalen i India.</p>
<p/>
<h3> <span class="mw-headline">Mahooter</span></h3>
<div class="thumb tright">
<div class="thumbinner" style="width:182px;"><a class="image" href="/wiki/Fil:Elefant_pune.jpg" title="Mahoot og elefant på jobb i India"><img alt="" border="0" class="thumbimage" height="146" src="http://upload.wikimedia.org/wikipedia/commons/thumb/1/1e/Elefant_pune.jpg/180px-Elefant_pune.jpg" width="180"/></a>
<div class="thumbcaption">
<div class="magnify"/>
Mahoot og elefant på jobb i India</div>
</div>
</div>
<p>Elefantens enorme styrke har vært utnyttet av mennesker gjennom årtusner, selv etter at verden ble industrialisert og motoriserte kjøretøy tok over for mange andre arbeidsdyr. Dyrene ble tradisjonelt fanget mens de var små og dressert til å følge anvisninger fra en elefantfører - en såkalt <i>mahoot</i>. Det å være mahoot innebærer et liv sammen med elefanten, der stell og pleie av dyret utgjør minst like mye som selve arbeidet som elefantfører. Profesjonen har gjerne gått i arv fra far til sønn gjennom utallige generasjoner. Tidligere ga det å være mahoot betydelig status til en person og hans familie, men i de siste tiårene har behovet for elefanter og mahooter blitt sterkt redusert, noe som har ført til at mange mahooter i dag strever med å få endene til å møtes. Stadig flere forlater nå yrket av økonomiske årsaker, til fordel for andre yrker som er bedre betalt. Noen flytter også inn til de store byene med elefanten, i håp om å kunne livnære seg på tilfeldige oppdrag og turister.</p>
<p/>
<h3> <span class="mw-headline">Transportdyr</span></h3>
<p>I tidligere tider var elefanten viktig som transportdyr, ikke minst i krig. Den ble også brukt som ridedyr på jakt, først og fremst i kongelige kretser, men senere også av rikfolk og eventyrere som ønsket å jakte på eksotiske ville dyr (eksempelvis tiger) i jungelen. I Asia har elefanten også blitt utnyttet som arbeidskraft i mange andre sammenhenger, men spesielt av tømmerindustrien. Elefanten kunne ta seg fram i omårder der motorisert ferdsel var umulig. Elefantens styrke setter den i stand til å både løfte enorme tømmerstokker og å dra (lunne) store lass med stokker fram til samlingsplasser, der motoriserte kjøretøy kan frakte tømmeret videre fra. I dag brukes den også til å transportere turister, både på sightseeing i byene og på safari i villmarken.</p>
<p/>
<h3> <span class="mw-headline">Krigsdyr</span></h3>
<div class="utdypende-artikkel" style="padding-left:2em;">
<p><i>Se også: Henrettelse med elefant</i></p>
</div>
<p>Opp igjennom historien har elefanter også blitt benyttet i strid. Krigselefanter forbindes ofte med krigføring i India, der de for første gang nevnes i vediske dikt som skriver seg fra ca. 1100 f.Kr. Fra India spredte den militære bruken av elefanter seg vestover, og de ble brukt av Perserriket i striden med Alexander den store, blant annet i Slaget ved Gaugamela. Også i Nord-Afrika ble det i antikken benyttet elefanter i strid. I Egypt og i Karthago forsøkte man å temme afrikanske elefanter til bruk i strid, og spesielt Hannibal er kjent for å ha brukt krigselefanter i felttoget i Italia under andre punerkrig.</p>
<p>I middelalderen ble bruken av krigselefanter sjeldnere i Europa og i Middelhavsområdet. Det er likevel flere kjente eksempler på elefantbruk i middelalderkrigføring, blant annet Karl den stores elefant Abul-Abbas som ble brukt i kampen mot danene tidlig på 800-tallet. Fredrik II av Det tysk-romerske rike hadde også en krigselefant han anskaffet under Det sjette korstog, denne elefanten ble brukt i angrepet på Cremona i 1214.</p>
<p>Ved siden av den rent militære bruken ble også elefanter brukt til henrettelser, spesielt i India og i Sørøst-Asia. Henrettelse med elefant var vanlig i Mogulriket, og det var ikke før britene tok kontrollen over India at denne brutale henrettelsesmetoden forsvant. Denne henrettelsesmetoden forekom også i Middelhavsområdet i antikken, og ble i blant brukt av både romerne, karthagerne og de makedonske grekerne.</p>
<p/>
<h3> <span class="mw-headline">Seremonidyr</span></h3>
<div class="thumb tright">
<div class="thumbinner" style="width:182px;"><a class="image" href="/wiki/Fil:ThrissurPooram-Kuda.jpg" title="Elefanter pyntet til fest"><img alt="" border="0" class="thumbimage" height="154" src="http://upload.wikimedia.org/wikipedia/commons/thumb/5/5e/ThrissurPooram-Kuda.jpg/180px-ThrissurPooram-Kuda.jpg" width="180"/></a>
<div class="thumbcaption">
<div class="magnify"/>
Elefanter pyntet til fest</div>
</div>
</div>
<p>I Asia har elefanten også hatt stor rituell betydning gjennom mange århundrer. Mange regner dette dyret som hellig. Såkalte <i>hvite elefanter</i> (elefanter med innslag av lysere hud på deler av kroppen) har gjerne hatt størt rituell betydning og verdi. Noen steder kunne bare kongen eie slike dyr, for eksempel i Thailand. Pyntet til fest er elefanten fortsatt et viktig kulturelt innslag i store deler av Asia, både på festivaler, i offentlige parader og i religiøse og seremonielle begivenheter. Mang en asiat velger elefant framfor limousin når brudeparet skal fraktes til og fra sin ekteskaplige seremoni, selv om nok også denne trenden viser en tilbakegang i forhold til tidligere tider.</p>
<p/>
<h3> <span class="mw-headline">Sirkusdyr</span></h3>
<p>I vesten har man tradisjonelt sett på elefanter som sirkusdyr, fordi det gjerne var slik man først stiftet bekjentskap med dette enorme dyret. Til å begynne med var det helst asiatiske elefanter man fant på sirkus, men etter hvert dukket det også opp afrikanske savanneelefanter der. Tradisjonen med såkalte sirkuselefanter har imidlertid i de senere år blitt stadig mer vanskelig å forholde seg til i vestlige industriland, fordi både dyrevernorganisasjoner og forskere har stilt spørsmål ved dyras velferd. Mange land har alt innført nye strenge regler for slik virksomhet, og flere ventes å gjøre det.</p>
<p>I Norge har flere dyrevernorganisasjoner lenge arbeidet for å få slutt på fremvisningen av elefanter i sirkus, men forslagene har til nå (2007) ikke ført fram til et forbud. Den engelske dyrevernorganisasjonen RSPCA (Royal Society for the Prevention of Cruelty to Animals) har relativt nylig også gitt ut en rapport<sup class="reference" id="cite_ref-14">[15]</sup> om elefanters liv i europeiske dyrehager, som blant annet viser flere negative tendenser hos slike dyr. Lignende undersøkelser gjøres nå andre steder i verden, og det er ventet at det kan føre til nye strenge regler i stadig flere land, kanskje også et forbud mot å bruke elefanter i sirkussammenheng.</p>
<p/>
<h3> <span class="mw-headline">Økologi</span></h3>
<p>Elefanten spiller en vital rolle for økosystemet der de lever. De kultiverer habitatet gjennom å skape gress og krattskog, der det ellers bare finnes savanne. Omkring 80% av hva elefanter spiser tilbakeføres jordsmonnet som dårlig fordøyd, men svært fruktbare ekskrementer. De sprer frø gjennom ekskrementene, som gjerne fraktes videre ned under bakkenivået av termitter og skarabider. Det gjør jordsmonnet mer næringsrikt og skaper bedre vekstforhold for plantene. De sørger også for vann til mange andre arter, gjennom at de selv graver etter vann med føttene i de uttørkede elveleiene. Likeledes fanger elefantens fotavtrykk opp vann som ellers ville forsvunnet mye raskere. Elefantens vandringsruter fungerer dessuten som naturlige branngater og kanaler for regnvann i regntiden.</p>
<p/>
</span></div></body></html>